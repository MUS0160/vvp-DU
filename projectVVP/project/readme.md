Projekt: 
Minimalizácia imisného zaťaženia - určenie optimálnej kombinácie výkonov viacerých spaľovacích zariadení

Charakteristika: 
Program na určenie prevádzkových podielových výkonov jednotlivých spaľovacích zariadení prevádzkovaných vo zvolenom území ako zdrojov vykurovacieho tepla, pri zachovaní celkového potrebného prevádzkového výkonu (pre účely zásobovania teplom v danom území) minimalizujúcich celkovú mieru imisného zaťaženia daného územia (v dôsledku emisií znečisťujúcich látok zo spaľovacích zariadení).
Pre v praxi pomerne bežnú situáciu nahrádzania veľkých centrálnych zdrojov tepla malými distribuovanými zdrojmi je možné skúmať rôzne kombinácie výkonov spaľovacích zariadení (a tomu zodpovedajúce kombinácie hmotnostných tokov) s cieľom zistiť kombináciu výkonov, ktorá zabezpečí minimalizáciu celkového imisného zaťaženia územia pri zachovaní celkového spaľovacieho výkonu (a teda celkového požadovaného množstva tepla).
Výpočet celkového imisného príspevku daného zdroja vo zvolenej oblasti je možné riešiť ako jednoduchý súčet vypočítaných koncentrácií vo všetkých výpočtových bodov oblasti.  Výsledkom je jedno číslo, ktoré predstavuje celkovú úroveň imisného zaťaženia  daného územia pre maximálny výkon jedného zdroja.

Využitie
Program na výpočet optimálnej kombinácie výkonov spaľovacích zariadení v danom území,s cielom minimalizovať celkové imisné zaťaženie územia v dôsledku ich prevádzky.
Obmedzujúcou podmienkou je dodržanie celkového predpísaného súhrnného výkonu spaľovacích zariadení v danom území.

Vstupy a výstupy
Program na vstupe vyžaduje  geometrické charakteristiky územia, meteorologické rozptylové charakteristiky územia a emisné charakteristiky modelovaných zdrojov.
Na výstupe produkujem optimálnu kombináciu výkonových zaťažení jednotlivých zdrojov a tomu zodpovedajúce mapy koncentrácií modelovanej znečisťujúcej látky v území.